<!DOCTYPE html>

<html lang="ast">

<head>
	<meta http-equiv="Content-Type" content="text/html; charset=utf-8">
	<title>PODEMOS. Plan integral de llucha contra’l fraude.</title>
	<meta property="og:title" content="PODEMOS: Plan integral de llucha contra’l fraude." />
	<meta property="og:description" content="Vamos poner en marcha un plan integral de llucha contra’l fraude qu’integre les
actuaciones siguientes:

Desarrollu d’un estatutu básicu na Axencia Estatal d’Alministración Tributaria
(AEAT) pa garantizar: la so autonomía, una dirección profesional y oxetiva, la
erradicación del usu partidariu de la institución y la obligación de diseñar
planes estratéxicos consistentes. El Parllamentu va nomar al director xeneral de
l’AEAT.

 * Fomentu de la coordinación ente les distintes alministraciones tributaries
   qu’operen nel territoriu: va procurase la so integración en rede, el fluxu de
   la información mediante bases de datos integraes y l’adopción d’estratexes y
   oxetivos comunes.
 * Aprobación d’una llei añal tributaria y de midíes de llucha contra’l fraude y
   la elusión fiscal. Esta norma va recoyer les modificaciones llexislatives que
   se deriven de l’aplicación del contratu (programa a cinco años de l’AEAT nel
   exerciciu de referencia). La llei va debatise y aprobase en celebrándose’l
   control añal pol Parllamentu —cola intervención de les comunidaes autónomes—
   de los resultaos na xestión de los tributos realizada pola AEAT y polos
   servicios y axencies tributaries autonómiques.
 * Ufierta d’empléu públicu. Incrementu gradual del personal de l’AEAT, acordies
   coles sos posibilidaes loxístiques y les necesidaes de cualificación
   profesional.
 * Constitución d’una comisión d’espertos contra’l fraude fiscal que proponga
   midíes de contención de la volatilidá fiscal, la evasión, la erosión de bases
   y el treslláu de beneficios.
 * Aprobación d’un paquete de midíes contra los paraísos fiscales nel que
   s’aborden los aspectos siguientes: midíes pa conocer los titulares de les
   cuentes bancaries en paraísos fiscales, midíes sobre tresparencia financiera,
   midíes de supervisión y control, y midíes sancionadores. Estes midíes van
   desarrollase con atención especial al casu de los grupos multinacionales.
 * Eliminación de pantalles tributaries. Va revisase la fiscalidá de les sicav,
   les socimi, les sociedaes de capital riesgu y les Entidaes de Tenencia de
   Valores Estranxeros (ETVE) pa velar pola inversión productiva y la equidá
   fiscal. Va revisase la redacción de los convenios cola fin d’evitar la doble
   imposición pa incorporar normes antielusión." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/ast/programa/?medida=44';
		window.location = url_base;
	</script>
	<h1>Plan integral de llucha contra’l fraude.</h1>
	<div>
		<p>Vamos poner en marcha un plan integral de llucha contra’l fraude qu’integre les actuaciones siguientes:</p>
<p>Desarrollu d’un estatutu básicu na Axencia Estatal d’Alministración Tributaria (AEAT) pa garantizar: la so autonomía, una dirección profesional y oxetiva, la erradicación del usu partidariu de la institución y la obligación de diseñar planes estratéxicos consistentes. El Parllamentu va nomar al director xeneral de l’AEAT.</p>
<ul>
<li>Fomentu de la coordinación ente les distintes alministraciones tributaries qu’operen nel territoriu: va procurase la so integración en rede, el fluxu de la información mediante bases de datos integraes y l’adopción d’estratexes y oxetivos comunes.</li>
<li>Aprobación d’una llei añal tributaria y de midíes de llucha contra’l fraude y la elusión fiscal. Esta norma va recoyer les modificaciones llexislatives que se deriven de l’aplicación del contratu (programa a cinco años de l’AEAT nel exerciciu de referencia). La llei va debatise y aprobase en celebrándose’l control añal pol Parllamentu —cola intervención de les comunidaes autónomes— de los resultaos na xestión de los tributos realizada pola AEAT y polos servicios y axencies tributaries autonómiques.</li>
<li>Ufierta d’empléu públicu. Incrementu gradual del personal de l’AEAT, acordies coles sos posibilidaes loxístiques y les necesidaes de cualificación profesional.</li>
<li>Constitución d’una comisión d’espertos contra’l fraude fiscal que proponga midíes de contención de la volatilidá fiscal, la evasión, la erosión de bases y el treslláu de beneficios.</li>
<li>Aprobación d’un paquete de midíes contra los paraísos fiscales nel que s’aborden los aspectos siguientes: midíes pa conocer los titulares de les cuentes bancaries en paraísos fiscales, midíes sobre tresparencia financiera, midíes de supervisión y control, y midíes sancionadores. Estes midíes van desarrollase con atención especial al casu de los grupos multinacionales.</li>
<li>Eliminación de pantalles tributaries. Va revisase la fiscalidá de les sicav, les socimi, les sociedaes de capital riesgu y les Entidaes de Tenencia de Valores Estranxeros (ETVE) pa velar pola inversión productiva y la equidá fiscal. Va revisase la redacción de los convenios cola fin d’evitar la doble imposición pa incorporar normes antielusión.</li>
</ul>

	</div>
</body>
 
</html>
