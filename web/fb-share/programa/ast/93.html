<!DOCTYPE html>

<html lang="ast">

<head>
	<meta http-equiv="Content-Type" content="text/html; charset=utf-8">
	<title>PODEMOS. Reequilibriu de la negociación colectiva.</title>
	<meta property="og:title" content="PODEMOS: Reequilibriu de la negociación colectiva." />
	<meta property="og:description" content="Vamos reequilibrar la negociación colectiva, pa lo que vamos establecer la
preeminencia de los convenios sectoriales sobre los d’empresa a la hora de
reconocer derechos básicos, y vamos camudar la regulación de les cláusules de
descuelgue de los convenios colectivos. Tamién vamos reconocer el grupu
empresarial como unidá de negociación; poro, vamos agrupar toles empreses que,
con un grau altu de dependencia sobre la empresa principal, participen nun mesmu
procesu productivu. Vamos establecer, amás, un réxime nuevu de vixencia y
prórroga automática de los convenios colectivos, col oxetivu de nun debilitar el
poder contractual de la representación de los trabayadores.

Cola finalidá d’ameyorar la eficacia de los sistemes de representación na
empresa, vamos ampliar l’ámbitu de representación a toles empreses y centros de
trabayu que carezan de representación unitaria, pa establecer un sistema de
representación sindical qu’agrupe a toles persones que trabayen nun mesmu grupu
empresarial.

A la fin, vamos reforzar les garantíes pa exercer el derechu de fuelga baxo’l
principiu d’autotutela, un oxetivu que se va consiguir cola eliminación nel
Códigu Penal de los tipos específicos rellacionaos col exerciciu d’esti derechu.
Con ello, vamos regular un sistema de garantíes pa les persones que decidan
participar nuna fuelga." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/ast/programa/?medida=93';
		window.location = url_base;
	</script>
	<h1>Reequilibriu de la negociación colectiva.</h1>
	<div>
		<p>Vamos reequilibrar la negociación colectiva, pa lo que vamos establecer la preeminencia de los convenios sectoriales sobre los d’empresa a la hora de reconocer derechos básicos, y vamos camudar la regulación de les cláusules de descuelgue de los convenios colectivos. Tamién vamos reconocer el grupu empresarial como unidá de negociación; poro, vamos agrupar toles empreses que, con un grau altu de dependencia sobre la empresa principal, participen nun mesmu procesu productivu. Vamos establecer, amás, un réxime nuevu de vixencia y prórroga automática de los convenios colectivos, col oxetivu de nun debilitar el poder contractual de la representación de los trabayadores.</p>
<p>Cola finalidá d’ameyorar la eficacia de los sistemes de representación na empresa, vamos ampliar l’ámbitu de representación a toles empreses y centros de trabayu que carezan de representación unitaria, pa establecer un sistema de representación sindical qu’agrupe a toles persones que trabayen nun mesmu grupu empresarial.</p>
<p>A la fin, vamos reforzar les garantíes pa exercer el derechu de fuelga baxo’l principiu d’autotutela, un oxetivu que se va consiguir cola eliminación nel Códigu Penal de los tipos específicos rellacionaos col exerciciu d’esti derechu. Con ello, vamos regular un sistema de garantíes pa les persones que decidan participar nuna fuelga.</p>

	</div>
</body>
 
</html>
